God aften – og godt nytaar! Det er foerste gang, at jeg som ny statsminister henvender mig til den danske befolkning paa aarets foerste dag. Jeg vil gerne benytte lejligheden til at sige tak for den venlighed, jeg har moedt i den korte tid, jeg nu har vaeret statsminister. Jeg vil goere mit yderste for at leve op til den tillid, der er vist mig. I aftes tog vi afsked med det gamle aar. 2001 vil til alle tider blive husket for den forfaerdelige terroraktion mod New York og Washington. Den 11. september var en dag, hvor den brutale virkelighed overgik selv de vaerste fantasier. Det gjorde ondt at se dette angreb paa hjertet af den nation, som hele den frie verden skylder saa meget. USA er udpeget som fjende af alverdens terrorgrupper. Det er ikke tilfaeldigt. For USA repraesenterer alt det, som religioese fanatikere og herskesyge tyranner frygter og foragter. Det amerikanske samfund er bygget paa idéerne om personlig frihed, demokrati, menneskerettigheder og religioes tolerance. I hele den vestlige verden har vi bygget vore samfund op paa tilsvarende vaerdier. Det er de principper og vaerdier, som har gjort det muligt at loefte vor del af civilisationen fra fattigdom til velstand. Det er disse vaerdier, vi nu skal vaerne og forsvare. Vi skal kompromisloest bekaempe terrorismen. Og den kamp mod det onde skal USA ikke staa ene om. Danmark har sagt ja til en amerikansk anmodning om militaer bistand i Afghanistan. Regeringen er ogsaa parat til at bidrage til en FN-stoettet fredsstyrke i Afghanistan. Det betyder, at Danmark sender soldater og fly til Afghanistan her i begyndelsen af det nye aar. Jeg er stolt over, at Danmark kan yde en indsats. Og til jer, der skal afsted, siger jeg: Vi taenker paa jer. Vi er taknemmelige over, at I paa denne maade goer en indsats for jeres land og for frihed og fred i verden. Jeg sender ogsaa mange tanker til danske soldater og politifolk i Bosnien, Kosovo, Makedonien og andre af verdens braendpunkter. I goer en stor indsats for at sikre freden. I goer Danmark aere. Og I er med til at vise, at ogsaa et lille land kan goere en forskel. I det nye aar vil mange oejne vaere rettet mod Danmark. Den 1. juli overtager Danmark formandskabet i EU. Det bliver en historisk udfordring. Det bliver Danmarks opgave at lede forhandlingerne om udvidelsen af EU. Maalet er at beslutte optagelse af alle de central- og oesteuropaeiske lande, der er klar. Det skal ske paa topmoedet i Koebenhavn til december. Ved at give landene i Central- og OEsteuropa det sidste skub fremad, kan vi aabne for en lys og lovende fremtid. Det er ogsaa i vor egen interesse. Naar vi handler med dem, handler de med os. Til syvende og sidst handler udvidelsen dog ikke om tegnebogen, men om sikkerheden. Ved at faa de nye demokratier med i EU skaber vi et helt og udelt Europa. Det er gennem et stadig taettere samarbejde, mere handel over graenserne og mere kendskab til hinandens historie og kultur, at vi bedst sikrer friheden og freden. Vi skal gribe denne historiske chance. Vi skal saette nye maal for det 21. aarhundrede. Det gamle aarhundrede, det 20. aarhundrede, var praeget af klassekamp, folkemord, undertrykkelse, verdenskrige. Det var aarhundredet for de totalitaere ideologier. Totalitaere ideologier, i hvis navn mennesker blev undertrykt og draebt for en paastaaet hoejere sag. Det var kollektivismens aarhundrede. Systemernes aarhundrede. Lad os goere det 21. aarhundrede til frihedens aarhundrede – praeget af samarbejde, fred og respekt for det enkelte menneskes liv. Lad os ogsaa saette nye maal for udviklingen af det danske samfund. Vi brugte det 20. aarhundrede til at bygge den danske velfaerdsstat. Nu skal vi udvikle den til et moderne velfaerdssamfund, som passer til mennesker, der lever i det 21. aarhundrede. Kernen i velfaerdssystemet er, at samfundet har paataget sig ansvaret for at loese en raekke opgaver. Det skal vi bevare. Men det nye skal vaere, at vi forener det faelles ansvar med en personlig frihed til selv at vaelge mellem forskellige loesninger. Vi har et faelles ansvar for, at vore aeldre faar ordentlig hjaelp og pleje. Men den enkelte skal selv have lov at vaelge hvordan. Derfor skal de aeldre have frit valg af hjemmehjaelp, plejehjem og plejeboliger. Vi har et faelles ansvar for, at de syge faar den bedst mulige behandling. Men patienterne skal have frit valg. De skal ikke staa paa venteliste i maaneder. Hvis de offentlige sygehuse ikke kan klare opgaven inden for to maaneder, skal patienten have ret til at vaelge et privat hospital eller et hospital i udlandet uden, at det koster patienten en krone. Frihed indebaerer ogsaa et ansvar. En dansk filosof, K.E. Loegstrup, har kaldt det ”den etiske fordring”. Den enkelte har aldrig med et andet menneske at goere uden, at han holder noget af dets liv i sin haand, formulerer Loegstrup det. Med andre ord: Vi har et ansvar over for medmennesket. I saerlig grad har vi et ansvar for de mennesker, som er de mest udsatte i vort samfund: De hjemloese, misbrugerne, de sindslidende. Vi skal goere mere for at hjaelpe de grupper, som har svaert ved at finde fodfaeste i samfundet og paa arbejdsmarkedet. Ikke ved at goere dem til hjaelpeloese klienter. Men ved at udvikle de vaerdier og staerke sider, som er i ethvert menneske. Ansvaret for medmennesket er ikke at goere sig til det andet menneskes formynder. Ansvaret for medmennesket er ikke at tage selvstaendigheden fra ham eller hende. Tvaertimod er ansvaret for medmennesket at udvikle hans eller hendes selvstaendighed, personlighed og selvrespekt. I det nye velfaerdssamfund skal frihed og faellesskab gaa haand i haand. Paa denne maade vil vi sikre, at forandring og tryghed gaar haand i haand. Vi gaar ind til det nye i fremtiden med det bedste fra fortiden. Fremtiden er ikke en fare, vi skal frygte, men en udfordring, vi skal udnytte. Den nye regering vil vise fordomsfri ledelse. Vi oensker velfaerd, der virker. Det afgoerende er ikke, om den noedvendige hjaelp og service kommer fra det offentlige eller fra private. Det afgoerende er, at vi faar noget ordentligt for skattekronerne. Vi er ikke bange for at ryste posen og se, om ikke noget kan goeres bedre og anderledes end i dag. Vi har ingen ideologiske blokeringer. Vi er ikke bundet af snaevre interesser eller hensyn til bestemte grupper. Vi vil saette mennesket foer systemet. Den enkelte skal have stoerre frihed til at forme sit liv. Vi vil goere op med stive systemer, umyndiggoerelse og ensretning. Vi tror paa, at mennesker er bedst til selv at vaelge. Vi behoever ikke eksperter og smagsdommere til at bestemme paa vore vegne. I de senere aar er der ved knopskydning skudt et sandt vildnis af statslige raad og naevn og institutioner op over alt. Mange af dem har udviklet sig til statsautoriserede smagsdommere, som fastslaar, hvad der er godt og rigtigt paa forskellige omraader. Der er tendenser til et eksperttyranni, som risikerer at undertrykke den frie folkelige debat. Befolkningen skal ikke finde sig i loeftede pegefingre fra saakaldte eksperter, der mener at vide bedst. Eksperter kan vaere gode nok til at formidle faktisk viden. Men naar vi skal traeffe personlige valg, er vi alle eksperter. Regeringen vil fjerne overfloedige raad og naevn og institutioner. Det bliver en meget omfattende sanering. Vi vil rydde op i dette mellemlag, som tapper ressourcer og fjerner opmaerksomhed fra det vaesentlige. Det vil helt sikkert udloese et ramaskrig fra de beroerte. Men det mest noedvendige er at sikre penge til sygehusene, de aeldre og andre kerneydelser. Saa maa mindre vigtige formaal vige. Et moderne velfaerdssamfund bygger paa et rummeligt faellesskab. Et faellesskab, hvor der er plads til personlig udfoldelse. Jeg kan bruge et billede fra naturen. Hvis et trae staar indeklemt i skygge og savner lys, bliver det saert forkroeblet og saftloest. Jo mere plads og lys, traeet faar, desto flottere og rankere staar det, og desto maegtigere folder grene og blade sig ud. Hvis det enkelte menneske staar indeklemt i skygge og savner frihed, udfordringer og ansvar, bliver det mismodigt, viljeloest og initiativfattigt. Jo mere frihed, udfordring og ansvar vi mennesker faar, desto mere stoute og selvstaendige bliver vi, og desto bedre kan vi udfolde og udnytte vore evner til gavn for hele faellesskabet. Lad os udvikle dette rummelige faellesskab, hvor det enkelte menneske faar lov at blomstre. Nu vil regeringen skabe rammerne. Men rammerne skal fyldes ud af hver enkelt dansker. Det er ikke alt, vi kan klare med lovgivning. Velstand kommer ikke fra statens gavmildhed, men fra menneskers arbejdsomhed. Velfaerd kommer ikke fra politikernes lyst til at fordele vaerdier, men fra borgernes evne til at frembringe vaerdier. Fremskridt er ikke noget, en regering kan trylle frem. Det er noget, vi mennesker selv kan skabe – hvis vi faar frihed til det. Lad os skabe den fornyelse, som kan loefte det danske samfund frem mod nye maal. Godt nytaar!
